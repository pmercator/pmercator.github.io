+++
title = "O NAS"
description = "Hugo, the world's fastest framework for building websites"
date = "2019-02-28"
aliases = ["about-us", "about-hugo", "contact"]
author = "Hugo Authors"
+++

## Porozumienie Mercator

>Inicjatywa powołania Porozumienia jest konsekwencją działań podjętych przez Prezesa Zarządu Mercator S.A. a także sprzeciwem wobec działań większościowego akcjonariusza.

> [Porozumienie Elektrim](http://porozumienieelektrim.pl/) stanowił zrodło inspiracji podczas tworzenia tej inicjatywy.

> ?
> Jesteśmy grupą akcjonariuszy Spółki Akcyjnej Mercator S.A. którzy pragną mieć wpływ na zmiany zachodzące w spółce. 
> Nasze działania mają na celu zebranie minimum 5% akcji spółki, a tym samym zabezpieczenia się przed wykupem akcji przez akcjonariusza większościowego po potencjalnie nieadekwatnych cenach. 
> W przypadku osiągniecia progu 10% akcji spółki bedzie można także zabezpieczyć się przed przymusowym ściągnieciem z rynku regulowanego. 
> Dodatkowo posiadanie tak istonego pakietu akcji pozwoli na bardziej efektywną komunikacje z zarządem spółki.
> ?

> Ze względu na barierę informacyjną, na jaką napotykają mniejszościowi akcjonariusze spółki, grupa akcjonariuszy postanowiła stworzyć własną stronę internetową Porozumienia. 
> Za pomocą wspomnianej witryny będziemy udostępniać ważne informacje dotyczące spółki, a także donosić o wszelkich działaniach podjętych przez Porozumienie. 
> Pragniemy w ten sposób zwiększyć dostęp do informacji dla mniejszościowych akcjonariuszy.

> Będziemy też zamieszczali pytania kierowane do Zarządu oraz Rady Nadzorczej Spółki, organów i instytucji, a także publikowali odpowiedzi.

> Chcemy w ten sposób zapewnić inwestorom wsparcie w docieraniu do prawdy związanej z działalnością, stanem finansowym oraz funkcjonowaniem Mercator S.A. oraz zwiększyć rolę akcjonariuszy mniejszościowych w budowaniu strategii dalszego rozwoju spółki.

## Czym są porozumienia akcjonariuszy ?

> Porozumienia wspólników (akcjonariuszy) są umowami zawieranymi w celu uregulowania kwestii, które nie mogą być umieszczone w umowie spółki z o. o. lub statucie spółki akcyjnej. 
> Stosowanie porozumienia stwarza możliwość bardziej precyzyjnego określenia reguł współpracy w ramach spółki, w tym praw i obowiązków akcjonariuszy.

> Zagadnienie dopuszczalności i zakresu porozumień akcjonariuszy było już przedmiotem opracowań w polskiej doktrynie. 
> Dlatego sama dopuszczalność porozumień akcjonariuszy nie może budzić więcej wątpliwości – jest ona uznana w piśmiennictwie oraz stanowi powszechnie znaną praktykę w obrocie gospodarczym.

> Treść porozumienia akcjonariuszy może dotyczyć ustanowienia określonego obowiązku lojalności. 
> Porozumienia akcjonariuszy wywołują skutek inter partes, co oznacza, że mają moc wiążącą jedynie wobec akcjonariuszy. 
> Zaletą porozumień jest ich daleko posunięta elastyczność – łatwość zawierania oraz modyfikacji. 
> Podstawowymi elementami charakteryzującymi porozumienia akcjonariuszy są:

> umowny charakter związania akcjonariuszy porozumieniem oraz brak jego zależności od ustawy czy statutu spółki; sposób wykonania praw akcjonariuszy (które – pomimo zawartego porozumienia – pozostają w dalszym ciągu im przypisane) jako przedmiot regulacji porozumień.

> Dopuszczalność zawarcia porozumienia akcjonariuszy wynika z zasady swobody umów. W praktyce umowy takie są od dawna uznane. 
> Usprawniają one działanie spółek akcyjnych.

> Akcjonariusze zawierający porozumienie zmierzają na ogół do stworzenia jednolitego porządku w ramach działalności spółki akcyjnej. Punktem odniesienia treści porozumień akcjonariuszy są przepisy statutu spółki akcyjnej oraz przepisy Kodeksu spółek handlowych. Strony porozumień kładą duży nacisk na poufność ich treści. W odróżnieniu od statutów spółek akcyjnych, porozumienia akcjonariuszy nie są dostępne do wglądu osobom trzecim. Regulują one konieczną treść, która z uwagi na ustawowe rozporządzenia nie może być przedmiotem zapisów statutu.

> W porozumieniach akcjonariuszy mogą zostać uregulowane wzajemne prawa i obowiązki akcjonariuszy i tym samym ich osobiste zobowiązania. Porozumienie ma charakter otwarty i może do niego przystąpić każdy akcjonariusz Spółki. Realizacja celów potencjalnego Porozumienia zależna jednak będzie od aktywnej postawy i zainteresowania projektem samych akcjonariuszy będących w porozumieniu. Co istotne, każdy akcjonariusz może wystąpić z Porozumienia w dowolnym momencie poprzez złożenie stosownego oświadczenia.

### Referencje:

http://porozumienieelektrim.pl/czym-jest-porozumienie-elektrim/